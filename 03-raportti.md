---
title: Loppuraportti
permalink: /raportti/
hide: true
---

# Loppuraportti

Kurssille osallistui 229 opiskelijaa, joista 97 (42.4 %) suoritti kurssin hyväksytysti.

Arvosanajakauma:

* Arvosana 1: 10 opiskelijaa (10.3 %)
* Arvosana 2: 12 opiskelijaa (12.4 %)
* Arvosana 3: 13 opiskelijaa (13.4 %)
* Arvosana 4: 20 opiskelijaa (20.6 %)
* Arvosana 5: 42 opiskelijaa (43.3 %)

## Yhteenveto

Palautteessa on paljon hyödyllisiä kokemuksia, havaintoja ja ehdotuksia. Kurssin materiaalin ja tehtävien kehitys jatkuu.

Seuraavassa on tarkempia kommentteja joihinkin esille tuotuihin asioihin.

"SQL Trainer koodin laatikko oli tuskallisen pieni. -- Eli jos sitä on mahdollista saada suuremmaksi, se helpottaisi."

_Kommentti_: Ensi syksynä käyttöön tulee SQL Trainerin uusi versio, jossa tämä on korjattu.

"Kirjallisessa nettimateriaalissa ei taida olla erikseen mainittu, että SQLiten jakolasku antaa vastaukseksi kokonaisluvun, jos sekä jakaja että jaettava ovat kokonaislukuja?"

_Kommentti_: Hyvä huomio, tästä voisi lisätä esimerkin materiaaliin.

"Kun hain netistä apua tehtävien suorittamiseen, sain sen vaikutelman, että kurssin tapa käyttää SQL-kieltä sekä eri asioiden nimeämiskäytännöt poikkeavat valtavirrasta."

_Kommentti_: Tästä olisi kiinnostavaa saada konkreettisia esimerkkejä, mitkä asiat eroavat valtavirrasta.

"Oma vaikutelmani oli, että kurssin opit eivät riittäisi ihan oikean yrityksessä käytössä olevan tietokannan suunnitteluun. Tältä osin materiaalissa olisi ollut hyvä kertoa mihin kurssin tiedoilla tältä osin pystyy."

_Kommentti_: Myös tähän liittyen olisi kiinnostavaa saada konkreettisia esimerkkejä. Kurssin vastuuhenkilön tiedossa ei ole, ettei kurssin tiedoilla voisi suunnitella todellista tietokantaa.

"Lisää teoriaa! Uskon, että pari lisäkappaletta matemaattisista perusteista auttaisi paremmin hahmottamaan käytäntöä."

_Kommentti_: Tämä on tullut esille monessa palautteessa ja selkeä hyvä kehityskohde kurssin materiaalissa.

## Kurssipalaute

Kurssipalautteen antoi 49 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.58
* Toteutustapa tuki oppimistani: 4.41
* Materiaalit tukivat oppimistani: 4.14
* Arviointi mittasi oppimistani: 4.25

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.04

Kurssin kokonaisarvosana:

* Kokonaisarvosana kurssille: 4.37

### Miten kehittäisit kurssia?

* Videot olivat valaisevia, niitä voisi olla enemmänkin, esimerkiksi haastavampiin SQL Trainer -tehtäviin liittyen. 
* Kurssi oli mielestäni tosi hyvä. Oli super vaikeita kohtia, joita en voinnut yksin tekemään, mutta kyllä niistäkin oppi jotain. 
* en osaa sanoa
* SQL Trainer koodin laatikko oli tuskallisen pieni. Jouduin kirjoittamaan koodin usein ensin muualle ja kopioida sen laatikkoon ihan, että näen koodin kokonaisuudessaan. Eli jos sitä on mahdollista saada suuremmaksi, se helpottaisi.
* Kirjallisessa nettimateriaalissa ei taida olla erikseen mainittu, että SQLiten jakolasku antaa vastaukseksi kokonaisluvun, jos sekä jakaja että jaettava ovat kokonaislukuja? Jollain videolla asiaa saatettiin kyllä käsitellä.   
* Lisää videoita task tehtäviin liittyen voisi olla kiva
* Kaikkein vaikeimpien SQL Trainer -tehtävien oheen olisi hyödyllistä lisätä oppimista tukevia opetusvideoita.
* Lisää perus SQL tekniikoita / esimerkkejä
* Kurssi on toimiva nykyisenään.
* Mahdollisesti enemmän tapoja/tekniikoita yhdistää eri operaattoreita esimerkiksi UNION tai aliaksien käytöstä, videoiden lisääminen kurssimateriaaliin olisi myös hyvä lisä eri tapojen havainnollistamiseksi. Vaativien tehtävien kohdalla ehkä vihjeiden antaminen esimerkiksi mitä operaattoria voisi käyttää jne. Muutoin erittäin hyvin suunniteltu sekä toteuttu kurssi. :)
* Selkeyttäisin teoriaosuutta hieman, esimerkiksi normaalimuodot oli ehkä avattu hieman hankalasti tai sitten en vain itse päässyt siitä kärryille annettujen esimerkkien kanssa. Samoin tuntui, että alikyselyiden logiikka aukesi vasta, kun niiden kanssa oli itse sekoillut jotakin. Mietin, auttaisiko esimerkeissä se, että alikyselyt eksplisiittisesti nimettäisiin. 
* <span></span>2. Tasks-tehtävä kannattaisi jakaa kahtia. Nyt se oli turhan iso kokonaisuus ja luulen, että se saa herkästi osan lopettamaan kurssin. Uskon, että se kannattaisi jakaa vaikkapa 10 ja 15 pisteen paloihin, jos suinkin mahdollista. Ainakin itse ajattelin, että seuraavat tehtävät olisivat yhtä työläitä, ellei työläämpiä, mutta niistä vain saisi vähemmän pisteitä. Siinä vaiheessa mietin, että tuleekohan kurssista todella raskas. Kun sitten selvisi, että ne olivat työmäärältään alhaisempia, se oli iso helpotus.  Videomateriaali oli formaattina mielestäni huono. Mielestäni kurssin tekstimateriaalissa olisi pitänyt antaa kunnon perehdytys siihen, miten sqlite3-pakettia käytetään tai kannattaa käyttää.  Kun hain netistä apua tehtävien suorittamiseen, sain sen vaikutelman, että kurssin tapa käyttää SQL-kieltä sekä eri asioiden nimeämiskäytännöt poikkeavat valtavirrasta. Olisi ollut hyvä esitellä ainakin vähän erilaisia tekemisen ja nimeämisen tapoja, ehkä jopa laittaa jokin tehtävä, jossa pitää nimenomaisesti tehdä sama asia kahdella tai kolmella selvästi erilaisella tavalla. Lisäksi olisi ollut hyvä ainakin hieman hahmotella niitä olennaisia asioita SQL-kielestä tai tietokannoista, joita kurssilla ei käyty, ja mahdollisesti sitä, millä tulevilla kursseilla niitä käytäisiin.  NoSQL-tietokantojen osalta olisi ollut hyvä laittaa ainakin sen verran tietoa, että olisi tullut selville, mitä etua niistä on ja miksi ne ovat kasvattaneet suosiotaan, jotta kurssin osaamistavoitteet olisivat täyttyneet. Itse NoSQL-tehtävä oli sinänsä hyvä ja riittävän helppo että sen sai kohtuullisella työllä tehtyä.  Oma vaikutelmani oli, että kurssin opit eivät riittäisi ihan oikean yrityksessä käytössä olevan tietokannan suunnitteluun. Tältä osin materiaalissa olisi ollut hyvä kertoa mihin kurssin tiedoilla tältä osin pystyy. Tietokannan hakunopeuteen liittynyt Tasks-tehtävä oli sinänsä hyvä, koska se toi esille tietokannan nopeusasian konkreettisesti.  Jäin myös kaipaamaan sellaista tehtävää, jossa olisi hieman monipuolisemmin käytetty olemassaolevaa tietokantaa. Lisätty, poistettu ja muokattu tietoa. Ehkä jopa sellainen tehtävä olisi hyvä, että pitäisi muuttaa tietokannan rakennetta paremmaksi tai paremmin tietynlaisiin hakuihin sopivaksi, sikäli kun tällainen on vaatimustasoltaan peruskurssille sopiva tehtävä.
* Materiaalia voisi olla vielä runsaammin, muuten hyvä kurssi
* Esim kahden viikon välein olevat deadlinet olisivat itselle oppimisen aikatauluttamisen kannalta parempi kuin ns. "tee milloin haluat" rakenne.
* Materiaalissa voisi olla enemmän esimerkkejä teoria-kohdassa
* Kurssi rakentaa hyvin Python-ohjelmoinnin kurssin ja muutamien muiden tietojenkäsittelytieteen opintoihin kuuluvien päälle. Saattaisi olla mielenkiintoista viitata joihinkin tunnettuihin IT-palveluihin, mutta toisaalta ne on usein huomattavasti monimutkaisempia toteutuksia.
* Tehtävä 5 oli hieman turhauttava, sillä minulla oli ongelmia saada osista kaikki 5 oikein. Kysymyksiä voisi olla mieluummin vaikka viidessä osassa, jossa kussakin on 3 kysymystä. Mutta ymmärrän kyllä, ettei tehtävät voi olla liian helppoja.
* Mielestäni tehtävänanto ja materiaalit olivat hieman hämmentäviä, en tiedä voiko tätä kehittääjotenkin 
* Lisää teoriaa! Uskon, että pari lisäkappaletta matemaattisista perusteista auttaisi paremmin hahmottamaan käytäntöä.
* NoSQL-tietokantoihin liittyvää materiaalia ja/tai linkkejä, kuten esimerkiksi linkki MongoDB-dokumentaatioon 'Materiaali'-sivulla tai itse tehtävässä, jossa aihetta käsiteltiin.
* Hienoa että kurssi on mooc:ssa. 
* Enemmän tehtäviä varsinkin SQL-traineriin ja vinkkejä toteutukseen jos on ihan pihalla
* 1: Voisi olla nykyisten tehtävien lisäksi myös, joitain helppoja tehtäviä opiskelijan innostamiseksi- ja motivoimiseksi. Näistä helpoista tehtävistä voisi saada 0.1- 0.25 pistettä. Tehtäviä voisi olla vaikka 10 kpl. Nykyiset tehtävät ovat hyviä- ja osa hyvinkin vaativia. Toki haasteita pitää olla...
* Enemmän kokonaisuuksia, että luodaan tietokanta, johon lisätään tietoja ja tehdään jotain näillä tiedoilla.
* Oppimateriaali saisi olla hieman selkeämpää varsinaisen teorian osalta.
* Ei tule mieleen mitään paranneltavaa. Perustason kurssina tämä antaa mielestäni ihan kattavan esittelyn tietokantojen käyttöön.
* Yhteys Tasks-järjestelmän lopputehtävien ja laajempien tehtävien välillä voisi olla selvempi ja niissä saisi olla parempi etenimismalli.
* Lisäisin muutaman tehtävän, joissa aineistot huomattavasti suurempia ja koostuisivat useista eri taulukoista.
* Mielestäni opetusvideoita voisi olla lisääkin kurssin laajemmista osa-alueista, eikä pelkästään muutamasta tasks-tehtävästä. Ne tuntuivat hyvinkin hyödyllisiltä!
* Materiaalin Teoria-osio voisi olla hieman laajempi, seikkaperäisempi ja sisältää enemmän esimerkkejä. Task-tehtävien tietokantojen teoriaa koskeva tehtävä (tehtävä nro 5) ei ole todellakaan helppo ainakaan viimeisten monivalintojen osalta. 
* Kurssi oli oikeasti tosi hyvä. 
* Eksaktimpi materiaali
* Olisin toivonut enemmän käytännönläheisiä tehtäviä ja lisää "oikeita" tietokantoja. Nyt SQL jäi nippelitasolle. Toisaalta pikkutehtävät antoivat kyllä pohdittavaa mukavasti. Kurssimateriaali käsitteli erilaisia ongelmia varsin monipuolisesti, mutta esimerkiksi SQL-lausekkeen toimintamekanismeja olisi voinut käydä enemmän läpi. Mikä on muuttujien "scope", missä järjestyksessä lauseke luetaan..
* enemmän python tehtäviä, 100 pientä tehtävää muuttuu tylsäksi nopeasti.
* Itse olisin kaivannut hieman tarkempaa kuvausta kaikista sql:n toiminnoista. Eli mitä esim mitä parametreja funktioihin ja operaattoreihin oikein voidaan syöttää. Esim minulla meni kauan tajuta, että GROUP BY komennon jälkeen voi luetella useampia tekijöitä kuin vain yhden. Tietoa näistä löytyy myös huonosti netistä.
* Tosi hyvä kurssi.
* En osaa sanoa. 
* Paha sanoa; kurssi oli kaiken kaikkiaan niin hyvä, että kehitettävää on vaikea löytää. Ehkä SQL-kielen saloja voisi avata hieman lisää esimerkkien tai muun materiaalin kautta. Muun muassa Bisqwitin videot kurssin muista tehtävistä antoivat hyvää nippelitietoa ja havainnollistivat tietokantojen käsittelyä sopivalla tavalla. Myös transaktioista, indekseistä ja vastaavasta voisi puhua lisää. Tehtävä indeksin tehokkuudesta oli käytännön kannalta varsin herättelevä ja esimerkiksi hakemistorakenteen toiminnasta voisi olla kiva tietää enemmän; tosin tämä tullee luultavasti vastaan myöhemmillä kursseilla.
* Kiinnostava ja hyvin toteutettu kurssi! 
* Mielestäni teoriaa olisi voinut olla enemmän varsinkin ensimmäisen osion tehtäviin.
* Lisää video materiaali
* Ehkä vähentäisin SQL Trainerin tehtäviä, tulee toistoa aika paljon (tein ne kyllä vs codessa, mikä opettaa hyvin, tosin koodin kopiointi aiheuttaa trainerin pop-up ikkunan aktivoitumisen muka tekoälyn käytöstä). Lisäisin TASK -tehtävien määrää, koska ne opettavat todella hyvin oikeassa ympäristössä toimimista ja kun importataan tiedostoon toiminnallisuuksia. Myös MongoDB:tä voisi lisätä enemmän.
* SQL Trainerin päivitys uusiin ja/tai erilaisiin tehtäviin.
* Mielestäni etenkin Task-tehtävät olivat haasteellisia suhteessa muihin kurssin tehtäviin. Videot näihin tosin olivat erinomaisia
* Kurssilla voisi olla enemmän asiaa liittyen tietokantakaavioihin ja niiden piirtämiseen.
* Tehtäviä voisi muuttaa, näyttäisi olevan täysin samat kuin aikaisemmilla toteutuksilla.
* Antaisin enemmän esimerkkejä vaativiin tehtäviin.

### Muita huomioita

* Kiitos kurssista!
* Kuten todettu, kurssi oli kaiken kaikkiaan erinomainen. Tehtävät tukivat oppimistani ja materiaali selitti asiat niin hyvin, että kaikki tehtävät pystyi käytännössä tekemään niiden pohjalta. Lisäksi tehtävä MongoDB:stä oli siitä hauska, että siinä nimenomaan annettiin vapaat kädet tutkia ja oppia uuden kielen ja tietokantajärjestelmän käyttöä, mikä on jatkon kannalta erittäin olennainen taito.  Kurssi oli oikeastaan niin hyvä, että se jopa sai minut kiinnostuman tietokantojen käsittelystä ja suunnittelusta ja sitä kautta myös ohjelmistokehityksestä. Ennen kurssia en olisi voinut sanoa olleeni kiinnostunut näistä asioista, joten iso kiitos siitä ja ylipäätänsä koko kurssista!
* #1: Task tehtävä 6:...  Yhteyden luominen luominen PyChar (Python)- MongoDB Atlas -pilvi / Tunnus: tikape Salasana: NAq8a4pNLWF8TMfd Ei onnistunut. Mutta luomalla omat tunnukset MongoDB Atlas -pilvipalveluun kyllä pääsin.  Ongelma johtunee siitää, että käytän iMac M1 konetta, Safari-selainta / NordVPN / F-Secure ja vielä Cisco filttereitä. Nämä yleensä estävät tehokkaasti muut kuin Apple palvelut.  Joten löin 'hanskat tiskiin'.  Toistaiseksi. Tutkin paremmalla ajalla- ja yritän uudestaan. 
* SQL Trainerin osuuden tehtävän valinta -taulukko oli itselleni todella toimiva tapa motivoida tekemään tehtäviä. Kurssin pisteiden jako oli hyvä ja selkeä.
* Kiitos kurssista :)
* Tehtävät olivat ihan mukavia ja luettava materiaali sopivan ytimekästä. Videot "isojen tehtävien" ohessa oli hyödyllisiä. Pidin myös siitä ettei tarvinnut vielä erikseen osallistua kokeeseen.
* Älkää vaan lopettako kurssia tai sen kehittämistä. Näillä saadaan Suomen osaaminen nousemaan ja uusia talentteja alalle. Mahtava kurssi, iso peukku!
* Muutama SQL Trainerin tehtävä oli hyvin vaikea, ja niiden ratkaiseminen vaatii mielestäni erittäin paljon asiaosaamista ja/tai älykkyyttä. Koska kyseisistä tehtävistä kuitenkin pystyy selviämään kurssin materiaalin avulla ja ilman ohjausta (mikä toisaalta lienee yksilökohtaista), niin mielestäni siltä osin kurssin toteutuksessa ei ole kehitettävää. SQL Trainerin tehtävissä oli sopivasti helppoja, vaikeita ja hyvin haastavia tehtäviä. 
* Ei muita huomioita.
* :) 
* Kurssi oli kaiken kaikkiaan kiva kokonaisuus. Pienten ongelmanratkaisutehtävien ja isompien harjoitustehtävien yhdistelmä oli mielekäs ja pikkutehtäviin oli helppo tarttua silloinkin, kun tuntui ettei muuta jaksaisi. Visuaaliset esimerkit erityisesti videoissa olivat alussa tosi selkeyttäviä.
* Itselleni vähän monimutkaisempien SQL-kyselyjen logiikka on tuottanut aika paljon päänvaivaa, ja välillä ratkaisujen etsiminen on ollut aikamoista hakuammuntaa. Vähitellen asia on kuitenkin muuttunut selkeämmäksi. SQL Trainerissa on onneksi helppo muodostaa kyselyitä vaihe kerrallaan. Vähitellen voi sitten oppia hahmottamaan isompia ja isompia kokonaisuuksia ilman välivaiheiden tarkistamistakin. SQL-tehtävien määrä vaikuttaa aika sopivalta. Tehtävissä tarvitaan erilaisia tekniikoita, eikä opiskelija pääse liian helpolla.
* Mooc-kurssien opintosuoritusten hinta jäi epäselväksi. HY:n sivuilla oli, että osassa mooc-kursseja itse kurssi on maksuton, mutta jos haluaa suoritusmerkinnän (ja siis ilmoittautuu avoimeen yliopistoon opiskelijaksi), se maksaa. Osassa taas suoritusmerkintäki on maksuton. Kun HY:n sivuilla asia on hieman epäselvä, olisi kurssisivulla syytä kertoa sekä kurssin että suoritusmerkinnän ilmaisuus/maksullisuus.
